--- 
title: "Lösningar i R (samt lite annat kul)"
author: "Erik Stenberg"
date: "`r Sys.Date()`"
site: bookdown::bookdown_site
output: bookdown::gitbook
documentclass: book
github-repo: shitoushan/losningar
description: "Lösningar för vissa uppgifter i kursen Statstik A4/A8"
---

```{r include=FALSE}
# automatically create a bib database for R packages
knitr::write_bib(c(
  .packages(), 'bookdown', 'knitr', 'rmarkdown'
), 'packages.bib')

```


# Introduktion {#intro}

## Motivering
Detta dokument är till för dig som läser kursen Statistik A4/A8 och är nyfiken på R. Innehållet är tänkt att förena lite nytta (lösa uppgifter) med nöje (lära dig lite R). Innehållet är inte på något sätt någonting du förväntas lära dig under kursen, men kan komma att vara nyttigt om du tänkt fortsätta med studier i statistik.

Det är inte heller meningen att detta dokument skall fungera som en heltäckande introduktion till programmeringsspråket R. Det finns mängder väldigt välskrivna guider online som fokuserar mycket mer på hur språket är uppbygt. Lyckligtvis är R väldigt enkelt att komma igång med, och det krävs inte mycket förståelse för strukturer för att göra enkla beräkningar, skattningar av modeller, rita grafer och göra hypotestester. Jag rekommenderar att du hittar en guide Youtube eller i bokform för att komma igång med R. Tänk på att många guider online är riktade mot människor med en bakgrund i programmering. Försök hitta en guide på din nivå.

R är programmeringsspråket vi kommer använda, och vi kommer göra allt arbete i RStudio, som är en IDE (*Integrated Developer Environment*) för R. RStudio gör arbete med R mycket enklare. Du behöver både R och RStudio på din egen dator, eller använda någon av datorerna i labben.


## Varför R?
R och RStudio är gratis, populärt och enkelt att komma igång med. Det är framtaget framför allt för statistiska beräkningar och visualiseringar. Under det senaste årtiondet har populariteten växt enormt och i dag är R ett av de absolut mest använda verktygen för data-analys, både ute i verkligheten och inom universitetsvärlden. Om du någon gång tänkt skriva en uppsats i statistik, företagsekonomi nationalekonomi, eller någonting kvantitativt i vilket ämne som helst, kan R vara en bra vän att ha.

```{r}
library(fortunes)
fortune('subway')
```
